{
  "id": "300400002",
  "author": "岑参",
  "title": "白雪歌送武判官归京",
  "from": "",
  "content": "君不见走马川行雪海边，平沙莽莽黄入天。\n轮台九月风夜吼，一川碎石大如斗，随风满地石乱走。\n匈奴草黄马正肥，金山西见烟尘飞，汉家大将西出师。\n将军金甲夜不脱，半夜军行戈相拨，风头如刀面如割。\n马毛带雪汗气蒸，五花连钱旋作冰，幕中草檄砚水凝。\n虏骑闻之应胆慑，料知短兵不敢接，车师西门伫献捷。",
  "annotation": ""
}
