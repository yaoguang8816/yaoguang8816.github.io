{
  "name": "贾岛",
  "code": 0,
  "data": [
    {
      "id": "0000",
      "title": "题李凝幽居",
      "abbr": "闲居少邻并，草径入荒园。鸟宿池边树，僧敲月下门。过桥分野色，移石动云根。暂去还来此，幽期不负言。"
    },
    {
      "id": "0001",
      "title": "寻隐者不遇",
      "abbr": "松下问童子，言师采药去。只在此山中，云深不知处。"
    },
    {
      "id": "0002",
      "title": "述剑",
      "abbr": "十年磨一剑，霜刃未曾试。今日把示君，谁有不平事？"
    },
    {
      "id": "0003",
      "title": "题诗后",
      "abbr": "两句三年得，一吟双泪流。知音如不赏，归卧故山秋。"
    }
  ]
}
